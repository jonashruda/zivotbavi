<!doctype html>
<html lang="cs" data-theme="dark">
<head>
  <meta charset="utf-8">
  <meta name="viewport" content="width=device-width,initial-scale=1">
  <title>Žatec | Život baví</title>
  <link rel="stylesheet" href="../../styles.css">
  <meta name="color-scheme" content="light dark">
</head>
<body>
  <nav class="nav">
    <div class="bar container">
      <div class="logo"><span class="dot"></span> Život baví</div>
      <div class="spacer"></div>
      <a class="btn" href="../../blog/">Blog</a>
      <a class="btn" href="../../pages/o-nas/">O&nbsp;nás</a>
      <a class="btn" href="../../pages/kontakt/">Kontakt</a>
      <button class="btn" onclick="toggle()">🌓 Režim</button>
    </div>
  </nav>

    <article class="post container">
      <div class="meta">05.10.2023</div>
      <h1>Žatec</h1>
      <div class="cover"><img src="../../placeholder.svg" alt=""></div>
      <div class="content">Jsem narozena <strong>28. března na Den učitelů</strong>. V tento den se totiž narodil “učitel národů” Jan Amos Komenský, ale také další velikáni jako Zdeněk Svěrák nebo Bohumil Hrabal. Mně bylo souzeno stát se ještě <strong>15miliontým občánkem (resp. občankou)</strong> tehdejšího Československa, a tak se musím v životě trochu snažit, abych to ocenění své vlasti vrátila.



Kromě mediální slávy nechalo mé rodné město Žatec na mou počest vysadit tatínka pamětní lípu, která dodnes krášlí zahradu <a href="https://www.msujezu.cz/"><strong>mateřské školky U jezu</strong></a>. Chodím ji sem tam zkontrolovat, abych si připomněla, že věk je sice jen číslo, ale poměrně dobře viditelné. A že pěkně roste. ;-)

<img class="size-medium wp-image-1387 alignleft" src="../../placeholder.svg" alt="" width="300" height="225" />Při naší poslední návštěvě Žatce objevily děti na budově školky U jezu logo vzdělávacího programu <a href="https://www.zacitspolu.eu/"><strong>Začít spolu</strong></a>. Samozřejmě mám radost, že právě školka s "mojí lípou" a nově také s přírodní zahradou patří do naší sítě škol. Ale slova uznání od nejmladšího syna posílila prestiž značky, o kterou pečuji: “Teda mami! Vy máte školu i v Žatci! Vy jste slavný!”

<img class="size-medium wp-image-1383 alignright" src="../../placeholder.svg" alt="" width="300" height="300" />A taky že jsme! :-)

Krátce nato se Žatec zařadil na světový seznam <strong>UNESCO</strong>, což je skvělá zpráva pro všechny patrioty i příznivce města. A věřím, že to potěšilo i pana Svěráka, který na žateckém gymnáziu statečně vyučoval češtinu mého tatínka. Já jsem měla tu čest se s ním osobně potkat až po mnoha letech v Bruselu...

Mám ráda, když se v životě věci propojují. A když všechno dohromady dává smysl. :-)

Patnáctimiliontá občanka Dita

P.S. - o propojení svého poslání s programem Začít spolu jsem psala <a href="https://zivotbavi.cz/zivotbavi/zacit-spolu/"><strong>ZDE...</strong></a></div>
      <p style="margin-top:24px"><a class="btn" href="../../blog/">← Zpět na blog</a></p>
    </article>
    
  <footer>
    <div class="inner container">© 2025 Život baví • GitHub Pages</div>
  </footer>
  <script src="../../script.js" defer></script>
</body>
</html>
