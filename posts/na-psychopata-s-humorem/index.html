<!doctype html>
<html lang="cs" data-theme="dark">
<head>
  <meta charset="utf-8">
  <meta name="viewport" content="width=device-width,initial-scale=1">
  <title>Na psychopata s humorem | Život baví</title>
  <link rel="stylesheet" href="../../styles.css">
  <meta name="color-scheme" content="light dark">
</head>
<body>
  <nav class="nav">
    <div class="bar container">
      <div class="logo"><span class="dot"></span> Život baví</div>
      <div class="spacer"></div>
      <a class="btn" href="../../blog/">Blog</a>
      <a class="btn" href="../../pages/o-nas/">O&nbsp;nás</a>
      <a class="btn" href="../../pages/kontakt/">Kontakt</a>
      <button class="btn" onclick="toggle()">🌓 Režim</button>
    </div>
  </nav>

    <article class="post container">
      <div class="meta">24.10.2024</div>
      <h1>Na psychopata s humorem</h1>
      <div class="cover"><img src="../../placeholder.svg" alt=""></div>
      <div class="content"><h4>Na psychopata s humorem <span style="font-weight: 400;">aneb </span><span style="font-weight: 400;">Život baví i v dešti</span></h4>
Kamarádka se mě nedávno zeptala, jak to dělám, že se pořád usmívám.  <img class="size-medium wp-image-1426 alignright" src="../../placeholder.svg" alt="" width="300" height="300" />
To jako nemám žádný problémy? Nepotkávám žádný toxický lidi?
Mám. A potkávám!
A ráda své zkušenosti posdílím, protože jsem si jistá, že nejsem sama.

<em><strong>“Život není o tom, čekat, až přejde bouřka. Je o tom, naučit se tančit v dešti.”</strong></em>

Možná to znáte. Poznáte někoho sympatického s okouzlujícím úsměvem. A protože váš bývalý zpravidla jen prudil a takový úsměv nevykouzlil ani ve své světlé chvilce, na první dobrou to vypadá nadějně.
JENŽE.
Je tu několik <strong>VAROVNÝCH SIGNÁLŮ</strong>, na které je třeba si dát u nového sympaťáka pozor:
<ul>
 	<li>Má několik tváří podle situace. Předstírat je pro něj stejně běžné jako přezout si boty. Jeho cílem je totiž připoutat k sobě lidi až do stavu závislosti a udělá pro to vše. Nemá totiž hranice.</li>
 	<li>Pomlouvat druhé mu nedělá sebemenší problém. Protože ON je přece vždy ten nejlepší.</li>
 	<li>NENÁVIDÍ svoji rodinu nebo kohokoli dalšího ze svého okolí.</li>
 	<li>Když se něco pokazí, je to samozřejmě vaše vina (ne jeho).</li>
 	<li>Má nějakou prapodivnou zálibu. Ta sama o sobě ještě nemusí být podezřelá. Ale třeba - hypotetický příklad - kombinace psaní sci-fi povídek a nejasné sexuální identity (podepisuje se jako “Martina”) už napovídá, že tu něco nehraje.</li>
</ul>
Dál jsme se naštěstí nedostali. Varovné signály byly dostatečně zřetelné, a tak když ctitel “Martina” náš kontakt vyhrotil do situace “TY se mnou špatně komunikuješ - potrestám Tě - už tě nechci nikdy vidět”, odpověděla jsem s úlevou, stručně a bez emocí: “OK”.
Tím jsem to považovala za uzavřené. “Martina” ovšem nikoli.

Následovala série dopisů. (Co jiného čekat od “spisovatele” sci-fi povídek?)
Nejdříve vyčítavé a urážlivé. A když jsem jeho korespondenci označila za stalking a důrazně se vymezila, dal si chvíli technickou přestávku a následně začal psát dopisy anonymní a útočné. Byla v nich lidská hloupost, nenávist, vykonstruované lži a spousta gramatických chyb. Zřejmě i proto se začal podepisovat jako “Martina”. <span style="font-weight: 400;">😀 </span>Dokonalý učebnicový příklad poruchy osobnosti.

<strong><i>"Když mě lidé nemohou milovat, budou se mě aspoň bát."</i></strong>

Chudáček. Musel být zklamaný, když jsem ho odhalila. A ještě víc, když mu došlo, že jeho slohové “fuck-upy” nemůže brát nikdo vážně. Zejména lidi v mém okolí.

Mně to naopak rozšířilo obzory. A konečně jsem pochopila, proč v životě potkáváme toxické lidi (tedy kromě objektivní skutečnosti, že na světě takoví jedinci prostě jsou a není jich málo).
<h4>K ČEMU JSOU NÁM PSYCHOPATI V ŽIVOTĚ UŽITEČNÍ? <img class="size-medium wp-image-1428 alignright" src="../../placeholder.svg" alt="" width="300" height="300" /></h4>
Jestli vás zajímají moje závěry, zkuste vydržet a dočíst až do konce... <span style="font-weight: 400;">😉</span>
<ol>
 	<li>Inspirují. Přimějí nás vidět věci z jiné perspektivy. Já jsem si díky svému příběhu doplnila spoustu zajímavých znalostí o psychických poruchách a potkala obdivuhodné lidi z oboru, takže jsem téma o psychopatech mezi námi mohla otevřít s nadhledem a jistou dávkou empatie. ;-)</li>
 	<li>Posilují naše vztahy. Když podobnou zkušenost sdílíte s lidmi ve svém okolí, velmi dobře zjistíte, jaké máte přátele a kdo vás má opravdu rád. Největší oporou je mi můj PARTNER, který dokáže celou situaci velmi trefně zhodnotit a mě obejmout (nebo přinést růže...<span style="font-weight: 400;">❤️)</span> Když člověk zažije zlo, umí pak prožít to pravé štěstí. <span style="font-weight: 400;"> </span></li>
 	<li>Psychopati si myslí, že odhalili naše slabiny, ale spíš rozkryjí naše silné stránky. A že jich máme! A když se vás někdo snaží ponížit, začnete využívat svůj potenciál naplno. <span style="font-weight: 400;">😉</span>
Mě třeba “Martina” motivoval k oprášení blogu Život baví, který vznikl pro radost a sdílení a poslední dobou jsem ho dost zanedbávala.</li>
 	<li>Díky psychopatům jsme silnější. Pomáhají nám totiž najít vnitřní sílu. Když mi tohle došlo, zjistila jsem, že všichni ti manipulátoři a socio/psychopati, kteří mi přišli do cesty, mi vlastně neskutečně pomohli. Zjistila jsem, že díky životní zkušenosti jsem teď opravdu SILNÁ ŽENA a jen tak něco mě nerozhodí. Navíc jsem se naučila velmi dobře rozeznat jakoukoli formu manipulace. A tuhle SUPERSCHOPNOST už mi nikdy nikdo nevezme.</li>
</ol>
<em><strong>Zdravá sebehodnota je nejlepší obranou proti zneužívání.</strong></em>

Protože tito jedinci nikdy nepoznají opravdové lidské štěstí, vlastně si zaslouží náš soucit. Tak to tak berte. 🙂<img class="size-medium wp-image-1425 alignright" src="../../placeholder.svg" alt="" width="300" height="300" />

<em><strong>Hlavní vítězství nad těmito lidmi je s nimi nebýt. A brát vše s humorem a nadhledem.</strong></em>

Stalo se vám něco podobného? Zajímají mě vaše zkušenosti a reakce!
Prostor pro komentáře má samozřejmě i “Martina” nebo kterýkoli z jeho “fake” profilů. 🙂

Zdrojem tohoto článku je osobní zkušenost obohacená znalostmi odborníků, MUDr. Radkina Honzáka a PhDr. Ing. Zdeňka Kiliana, kterým tímto děkuji za podporu.
Dále doporučuji stránku <a href="https://www.facebook.com/poznejtesvehopsychopata/">Poznejte svého psychopata</a>, kde zjistíte, že jich po světě běhá víc, než jsme si mysleli… <span style="font-weight: 400;"> 😀</span>

Dita</div>
      <p style="margin-top:24px"><a class="btn" href="../../blog/">← Zpět na blog</a></p>
    </article>
    
  <footer>
    <div class="inner container">© 2025 Život baví • GitHub Pages</div>
  </footer>
  <script src="../../script.js" defer></script>
</body>
</html>
