<!doctype html>
<html lang="cs" data-theme="dark">
<head>
<meta charset="utf-8"><meta name="viewport" content="width=device-width,initial-scale=1">
<title>Návrat ke kořenům nebo k nesvobodě? | Život baví</title>
<link rel="stylesheet" href="../../styles.css"><meta name="color-scheme" content="light dark">
</head><body>
<nav class="nav"><div class="bar container">
  <div class="logo"><span class="dot"></span> Život baví</div><div class="spacer"></div>
  <a class="btn" href="../../blog/">Blog</a>
  <a class="btn" href="../../pages/o-nas/">O&nbsp;nás</a>
  <a class="btn" href="../../pages/kontakt/">Kontakt</a>
  <button class="btn" onclick="toggle()">🌓 Režim</button>
</div></nav>

<article class="post container">
  <div class="meta">22.04.2020</div><h1>Návrat ke kořenům nebo k nesvobodě?</h1><div class="cover"><img src="https://zivotbavi.cz/wp-content/uploads/2020/04/Návrat_-2.png" alt=""></div>
  <div class="content">"Dej člověku roušku a poznáš jeho pravou tvář", pravil jeden učenec, aniž by tušil, jaký dosah budou mít jeho slova v době moderních technologií.

Tahle doba nám všem dává velkou lekci a my se projevujeme ve své ryzí podobě. Zjišťujeme, co všechno k životu nepotřebujeme. Jinak hospodaříme s časem a životním prostorem. Učíme se nové věci. Přemýšlíme o tom, co je pro nás v životě důležité...

<a href="https://zivotbavi.cz/wp-content/uploads/2020/04/IMG_20200327_223227_resized_20200420_114151250.jpg"><img class=" wp-image-1094 alignright" src="https://zivotbavi.cz/wp-content/uploads/2020/04/IMG_20200327_223227_resized_20200420_114151250-300x225.jpg" alt="kluci v rousce" width="483" height="363" /></a>Člověk přitom ledacos přehodnotí a osvěží své dovednosti. Péct chleba. Klíčit zrní. Zvelebovat svůj domov. Radovat se z obyčejných věcí. Mluvit jen s těmi, po nichž je smutno. Nekupovat blbosti. Vnímat přírodu. Pomáhat si.

Radost z návratu ke kořenům je však zakalena procitnutím do reality. Živý kontakt se světem nám krůček po krůčku nahrazují média. A my postupně přestáváme vnímat, jak jsme na jejich pohledu závislí. Naše pozornost se upíná na krizové zprávy a ostražitost polevuje.

Pud sebezáchovy je na prvním místě, ale nezapomínáme přitom na zdravý rozum? Jakou cenu má naše svoboda? Jak snadno si ji dáme vzít a necháme se ovládnout strachem? Pandemie je snem každého mocnáře. Lidem, kteří mají pocit ohrožení, se snadno vládne.

Věřím, že národ Járy Cimrmana se nedá ochočit. Kromě toho, že vynalezne respirátor světového formátu, udělá si sám ze sebe legraci a najde způsob, jak stav ohrožení vyřešit po svém. Protože když nemůžete svému veliteli důvěřovat, loajalita a poslušnost není na místě. A už vůbec ne v situaci, kdy se pod rouškou nouzového stavu odehrává business výhodný nikoli pro náš stát, ale pro jednu soukromou "pirátskou" loď.

Cílem mého zamyšlení není navzdory kritickému tónu propadat trudomyslnosti a rezignovat. Naopak. Nadešel čas, kdy má každý z nás příležitost projevit svůj potenciál naplno ;-) A dovolím si inspirovat se třeba <a href="https://www.forum24.cz/hlasy/pojdme-vyuzit-krizi-k-restartu-ceska-tady-je-12-napadu/?fbclid=IwAR3bSmwn1LWiAF6kbqg4IBwy0_h1rC7dt3XqYTAMwBwqRVq65LAPHEUIkI8">nápady Martina Jaroše, jak využít krizi k restartu. </a>Ale kreativitě se meze nekladou a všechna témata, která si zaslouží<strong> akutní řešení,</strong> by se do tohoto článku nevešla.

Každý z nás může mít svůj vlastní plán, jak pomoci zemi, kde budou vyrůstat naše děti. Tak, <strong>aby nás život tady bavil. </strong>Díky všem, kdo nejste "na jedné lodi", ale plujete tím správným směrem!</div>
  <p style="margin-top:24px"><a class="btn" href="../../blog/">← Zpět na blog</a></p>
</article><footer><div class="inner container">© 2025 Život baví • GitHub Pages</div></footer>
<script src="../../script.js" defer></script></body></html>