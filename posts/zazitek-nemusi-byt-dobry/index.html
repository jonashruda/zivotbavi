<!doctype html>
<html lang="cs" data-theme="dark">
<head>
  <meta charset="utf-8">
  <meta name="viewport" content="width=device-width,initial-scale=1">
  <title>Zážitek nemusí být dobrý. Hlavně že je silný... | Život baví</title>
  <link rel="stylesheet" href="../../styles.css">
  <meta name="color-scheme" content="light dark">
</head>
<body>
  <nav class="nav">
    <div class="bar container">
      <div class="logo"><span class="dot"></span> Život baví</div>
      <div class="spacer"></div>
      <a class="btn" href="../../blog/">Blog</a>
      <a class="btn" href="../../pages/o-nas/">O&nbsp;nás</a>
      <a class="btn" href="../../pages/kontakt/">Kontakt</a>
      <button class="btn" onclick="toggle()">🌓 Režim</button>
    </div>
  </nav>

    <article class="post container">
      <div class="meta">10.07.2018</div>
      <h1>Zážitek nemusí být dobrý. Hlavně že je silný...</h1>
      <div class="cover"><img src="../../placeholder.svg" alt=""></div>
      <div class="content"><p>Toužíme prožít život naplno. Něco si užít. Mít na co vzpomínat. A každý den nám nabízí nekonečno příležitostí zažít něco nového, neopakovatelného. Je jen na nás, který los si vytáhneme?</p>
<p>Zrovna jsem chtěla psát o svém zážitku na moři, když celý příběh dostal nečekanou pointu...</p>
<p>Miluji moře. Ve všech jeho podobách. A obdivuji jeho nekonečnou sílu a proměnlivost. Mám k němu respekt. A přesto jsem si na paddleboardu vyrazila do těch největších vln a podcenila silný proud, který mě během krátkého okamžiku odnesl daleko od břehu. <em><strong>Tak máš, cos´chtěla</strong></em>, říkala jsem si, když jsem pádlovala proti proudu ze všech sil, bojovala s poryvy větru a na pozadí promýšlela všechny možné scénáře. Jak budu muset přežít noc v bouři na moři, vydržet bez vody a doufat, že mě někdo najde. Jak mě moře vyplaví na nejbližší ostrov jako Robinsonku. A jak to zvládnou moje děti, které na břehu jen bezmocně sledovaly maminku mizející na moře... Zemřít na moři kupodivu nebyla tak děsivá představa, ale <strong>dnes ještě ne!</strong></p>
<p>Bojovala jsem urputně, ale člověk musí vyhodnotit situaci, dokud je čas. Když jsem dospěla k závěru, že už na to nemám, moře se nade mnou slitovalo a poslalo mi do cesty <strong>žlutou ponorku, </strong>která mě zachránila (díky, Beatles!) Můj manžel, který mezitím zorganizoval záchrannou flotilu, mou statečnost neocenil, pouze komentoval: <em><strong>Kdybys to nevydržela tak dlouho, mohli jsme Tě zachránit dřív!</strong></em>  Hm. Tak nic.</p>
<p>Ano. Když chceme žít naplno, občas riskujeme a děláme chyby. Ale není to právě ta cesta, jak se posunout dál? Tenhle zážitek nepatří mezi ty "dobré a povznášející". Ani se nezapíše do rodinné kroniky. Rozhodně je ale <strong>"silný"</strong> :-)</p>
<p>A když vás jedna nevydařená plavba neodradí, můžete své těžce získané "know-how" využít při dalších výpravách na moře. Což jsem také učinila, dokonce i s dětmi. Nevěřím totiž, že je bezpečnější zůstávat doma "za pecí":-)</p>
<p style="text-align: justify;">Po návratu domů se téma silných zážitků nečekaně uzavírá. Byli jsme zodpovědní a opustili náš domov po pečlivé kontrole, celý vypnutý a zavřený. A našli doma rozbitý sprchový kout. Náhoda? Sklo mělo zřejmě skrytou vadu, díky tropickým vedrům prasklo a rozletělo se na tisíce malinkých střepů. Ještěže jsme tou dobou byli na moři! ;-)</p>
<p style="text-align: justify;">K čemu nám mají sloužit "silné zážitky"?</p>
<p style="text-align: justify;">Sri Chinmoy řekl, že <strong><em>k<strong>až</strong>dá událost našeho života má vždy zvláštní význam.</em></strong> Zdá se, že věděl, o čem mluví...</p></div>
      <p style="margin-top:24px"><a class="btn" href="../../blog/">← Zpět na blog</a></p>
    </article>
    
  <footer>
    <div class="inner container">© 2025 Život baví • GitHub Pages</div>
  </footer>
  <script src="../../script.js" defer></script>
</body>
</html>
