<!doctype html>
<html lang="cs" data-theme="dark">
<head>
  <meta charset="utf-8">
  <meta name="viewport" content="width=device-width,initial-scale=1">
  <title>Jak začít? Spolu! | Život baví</title>
  <link rel="stylesheet" href="../../styles.css">
  <meta name="color-scheme" content="light dark">
</head>
<body>
  <nav class="nav">
    <div class="bar container">
      <div class="logo"><span class="dot"></span> Život baví</div>
      <div class="spacer"></div>
      <a class="btn" href="../../blog/">Blog</a>
      <a class="btn" href="../../pages/o-nas/">O&nbsp;nás</a>
      <a class="btn" href="../../pages/kontakt/">Kontakt</a>
      <button class="btn" onclick="toggle()">🌓 Režim</button>
    </div>
  </nav>

    <article class="post container">
      <div class="meta">28.01.2020</div>
      <h1>Jak začít? Spolu!</h1>
      <div class="cover"><img src="../../placeholder.svg" alt=""></div>
      <div class="content">Projekt <a href="https://zivotbavi.cz/">Život baví</a> oslaví v březnu své 2. výročí. Vím to proto, že jsem si ho před dvěma lety dala k narozeninám. Mé poslání bylo, je a vždy bude jasné: pomáhat lidem hledat nové cesty. Otevírat nové obzory. Povzbudit ve chvíli, kdy máte před sebou životní rozhodnutí. Protože v ten moment potřebujete vědět, že musíte naslouchat hlavně sami sobě. A nevzdávat to, když se to na vás všechno sype. Prostě brát všechny ty životní výzvy jako příležitosti, které vás posouvají dál. I když to občas drhne a skřípe a vaše okolí nechápe. Protože tam "dál", budete sami sebou a budete se moct na sebe podívat do zrcadla. A třeba se i pochválit ;-)

Baví mě propojovat různé oblasti, které spolu na první pohled nesouvisí, a nepřestává mě fascinovat, jak se témata navzájem doplňují a postupně skládají dokonalou mozaiku. Mozaiku osobnosti, unikátní bytosti, která má nejen originální DNA, ale také zcela specifické předpoklady a vlohy. A když se nám podaří tento svůj potenciál naplno rozvinout a věnovat se v životě tomu, co nás baví a naplňuje, je to na nás poznat na první pohled. Znáte ty rozzářené oči člověka, který dělá, co ho opravdu baví?

<a href="https://zivotbavi.cz/wp-content/uploads/2020/01/baby-blur-caring-e1580214706366.jpg"><img class=" wp-image-1041 alignright" src="../../placeholder.svg" alt="" width="830" height="498" /></a>

Asi se shodneme, že na svém štěstí je třeba pracovat už od začátku. A přitom to není až taková věda. Stačí dětem nebrat jejich dětské sny a nechat jejich vrozené zvídavosti volný prostor. Učení je pro nás stejně přirozené jako dýchání, tak v čem je ten zádrhel? Náš vzdělávací systém je zastaralý a založený na memorování bez potřebných souvislostí. Trestá za chyby, místo aby s nimi pracovalo jako s tím nejlepším nástrojem. Ukazuje nám, kudy vede ta delší, ale zato horší cesta.

Slovům českého génia, Járy Cimrmana, "můžeme s tím nesouhlasit, můžeme o tom vést spory, ale to je tak všechno, co se proti tomu dá dělat", si však v tomto případě dovolím oponovat. Protože máme šanci začít s tím něco dělat. <a href="https://www.zacitspolu.eu/">Začít spolu :-)</a>

A tak jsem se rozhodla propojit svou vizi s novým posláním a pomoci prosadit do českých škol <a href="https://www.zacitspolu.eu/o-programu/o-programu-zacit-spolu/">"zdravé principy"</a> v podobě programu <a href="https://www.zacitspolu.eu/">Začít spolu.</a> Usilovat o to, aby porozumění a respekt měly všechny děti bez rozdílu, aby se školáčci nepřestávali ptát, aby se učilo v souvislostech, aby se nad problémy přemýšlelo a diskutovalo, aby chyby byly prostředkem k učení a aby se děti do školy těšily...

Tahle cesta není a nebude snadná, ale ty rozzářené oči za to určite stojí!

&nbsp;</div>
      <p style="margin-top:24px"><a class="btn" href="../../blog/">← Zpět na blog</a></p>
    </article>
    
  <footer>
    <div class="inner container">© 2025 Život baví • GitHub Pages</div>
  </footer>
  <script src="../../script.js" defer></script>
</body>
</html>
