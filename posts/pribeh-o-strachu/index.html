<!doctype html>
<html lang="cs" data-theme="dark">
<head>
  <meta charset="utf-8">
  <meta name="viewport" content="width=device-width,initial-scale=1">
  <title>Příběh o strachu | Život baví</title>
  <link rel="stylesheet" href="../../styles.css">
  <meta name="color-scheme" content="light dark">
</head>
<body>
  <nav class="nav">
    <div class="bar container">
      <div class="logo"><span class="dot"></span> Život baví</div>
      <div class="spacer"></div>
      <a class="btn" href="../../blog/">Blog</a>
      <a class="btn" href="../../pages/o-nas/">O&nbsp;nás</a>
      <a class="btn" href="../../pages/kontakt/">Kontakt</a>
      <button class="btn" onclick="toggle()">🌓 Režim</button>
    </div>
  </nav>

    <article class="post container">
      <div class="meta">20.03.2021</div>
      <h1>Příběh o strachu</h1>
      <div class="cover"><img src="../../placeholder.svg" alt=""></div>
      <div class="content">Dnes se nechystám psát o tom, jak mě během lockdownu život baví. Ani o tom, jak je to super, že se nám život zpomalil, na silnicích ubylo aut a ve vzduchu letadel. A přestože naše životy jsou doma uzavřené do zdánlivého stereotypu, ve skutečnosti se toho hodně děje.
A když i geniální matematik Karel Janeček dospěl k závěru, že rok s vesmírným číslem 21 bude ve znamení sociální singularity, nadešel čas, kdy o změně nestačí jen přemýšlet...

Před rokem jsem psala <a href="https://zivotbavi.cz/zivotbavi/navrat-ke-korenum-nebo-k-nesvobode/">na svém blogu zamyšlení</a> nad tím, jak snaha „chránit“ může vést ke ztrátě naší svobody. Nyní tu situaci zažíváme všichni na vlastní kůži. <strong>Zakázáno je všechno, co nám pomáhá přežít covid ve zdraví.</strong> Nesmíme se potkávat, sportovat, zpívat, cestovat, dětem zavřeli školy i kroužky, zakázali trhy s „živými“ potravinami a nakonec i rozdělili rodiny a přátele, kteří žijí v jiném okresu. Máme sedět doma u televize a čekat na očkování proti všem mutacím covidu? Je to jako špatně napsaný scénář, který bychom si před pár lety sotva dokázali představit v naší realitě.

Je zajímavé sledovat, jak funguje nejsilnější nástroj pro ovládání lidí – STRACH. Nástroj, který nás vede k tomu, že se chováme zcela iracionálně a nedokážeme vidět obě strany mince. Nástroj, který boří demokracii jako domeček z karet ve jménu zdánlivé ochrany životů a za cenu mnohonásobně větších obětí. Kolik lidí dokázal lockdown skutečně zachránit a kolika lidem naopak zdraví výrazně zhoršil? Jakou kvalitu života mají opuštění senioři, kteří už měsíce neviděli své blízké? Jakou péči dostávají chronicky nemocní pacienti? Kolik lidí má díky karanténě fyzické a psychické problémy? A kdy se vrátí z virtuální reality, pardon, online výuky, naše obézní děti?

Věřím, že i příběh o strachu má svůj dobrý konec. Ale jako každý příběh potřebuje svoje hrdiny. Český Honza tentokrát nemusí bojovat s pětihlavou saní, ale s drakem STRACHEM.

Honza to dá, když použije tři kouzla, sobě vlastní:

<a href="https://zivotbavi.cz/wp-content/uploads/2021/03/IMG_20201224_115638.jpg"><img class=" wp-image-1226 alignright" src="../../placeholder.svg" alt="" width="588" height="441" /></a>

1. OPTIMISMUS
2. ZDRAVÝ ROZUM
3. ODVAHU

Honza se ani nemusí pouštět do žádných velkých akcí. Úplně stačí, když vezme život do svých rukou a ukáže světu, že <strong>být zdravý ho baví :-)</strong>

A když to nebude Jeníček, najde cestu Mařenka. ?

xxx

<em>Doporučuji rozhovor s <a href="https://www.seznamzpravy.cz/clanek/koronavirova-pandemie-nahrava-totalitnim-rezimum-rika-miliardar-janecek-146518?fbclid=IwAR105rIAWe0is_G7ibU0dzNr3UmXcCfA5qOgyl6SFm7uAEi44xZyWRxrtko"><strong>Karlem Janečkem ZDE,  </strong></a>blog <a href="https://blog.aktualne.cz/blogy/jan-hnizdil.php">Mudr. Jana Hnízdila ZDE</a>, <a href="https://www.margit.cz/blog/">PharmDr. Margit Slimákové ZDE</a> a občanskou platformu <a href="https://www.zdraveforum.cz/">Zdravé fórum ZDE. </a></em>

&nbsp;</div>
      <p style="margin-top:24px"><a class="btn" href="../../blog/">← Zpět na blog</a></p>
    </article>
    
  <footer>
    <div class="inner container">© 2025 Život baví • GitHub Pages</div>
  </footer>
  <script src="../../script.js" defer></script>
</body>
</html>
