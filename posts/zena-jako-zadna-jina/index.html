<!doctype html>
<html lang="cs" data-theme="dark">
<head>
  <meta charset="utf-8">
  <meta name="viewport" content="width=device-width,initial-scale=1">
  <title>Kdo jsem? Žena jako žádná jiná! | Život baví</title>
  <link rel="stylesheet" href="../../styles.css">
  <meta name="color-scheme" content="light dark">
</head>
<body>
  <nav class="nav">
    <div class="bar container">
      <div class="logo"><span class="dot"></span> Život baví</div>
      <div class="spacer"></div>
      <a class="btn" href="../../blog/">Blog</a>
      <a class="btn" href="../../pages/o-nas/">O&nbsp;nás</a>
      <a class="btn" href="../../pages/kontakt/">Kontakt</a>
      <button class="btn" onclick="toggle()">🌓 Režim</button>
    </div>
  </nav>

    <article class="post container">
      <div class="meta">26.09.2019</div>
      <h1>Kdo jsem? Žena jako žádná jiná!</h1>
      <div class="cover"><img src="../../placeholder.svg" alt=""></div>
      <div class="content"><h3>Workshop pro ženy je jen o vás a pro vás</h3>
Kdo jsem? Co mám ráda? Co umím? Co se mi v životě povedlo? Co se chci ještě naučit? Jaké jsem měla dětské sny? A které z nich bych si ještě přála splnit? Mám kolem sebe lidi, kteří mi pomohou? Co bych ještě potřebovala ke štěstí? A jakou práci bych dělala třeba i zadarmo...?

To všechno jsou otázky, které jsou jednoduché jen na první pohled. Kdo z nás má čas si na ně odpovědět v koloběhu všedních dnů? Kolik času vlastně věnujeme tomu, co je podstatné, abychom žily život podle svých představ? Abychom byly samy sebou. A můžeme si to vůbec dovolit? Máme přece tolik jiných povinností...

Na workshopu pro ženy dochází často k tomu, že sama sebe překvapíte. Paní Janu zaskočila otázka na její dětské sny. Když si vzpomněla na svá dávná přání, měla slzy na krajíčku a rozhodla se, že si své sny začne plnit. Ne za týden. Ani zítra. Hned. A pěkně jeden po druhém. Psala mi, že ještě ten večer se přihlásila na taneční kurz. A následně si k tomu pořídila překrásné šaty, aby se sama sobě líbila.

Když pátráme po našich „zlodějích“ času, najdeme vždy několik „tradičních“ pachatelů jako třeba televizi, ale jsou mezi nimi i nenápadní viníci, třeba telefonáty, trvající déle, než by musely, nebo „googlování“ něčeho akutně nezbytného, které se vymkne naší časové kontrole.

Důležité je ale uvědomit si, čemu věnujeme svou pozornost nejvíce. Protože (moudří už vědí ;-), „energie proudí tam, kam míří pozornost“. A ono to opravdu funguje. Dnes se tomu říká „síla pozitivního myšlení“ nebo „vizualizace“, ale když si to samy vyzkoušíte, zjistíte, jak mocná je naše mysl a energie s ní spojená. Je ovšem dobré pamatovat na to, že stejným způsobem pracuje i myšlenka negativní.

To takhle křičím na synka, který běží směrem k letící houpačce: „Tam ne, dostaneš houpačkou do hlavy!“ A co myslíte, že se vzápětí stalo?

<a href="https://zivotbavi.cz/wp-content/uploads/2018/03/meditation-1837347.jpg"><img class=" wp-image-210 alignright" src="../../placeholder.svg" alt="" width="401" height="310" /></a>My ženy však potřebujeme kromě času na sebe hlavně povzbuzení a podporu. Ve světě ovládaném muži, kde rozhodují hodnoty uznávané muži, nám často chybí sebedůvěra a síla se prosadit. A proto má setkání žen tak silný účinek. Bezpečné prostředí workshopu ve spojení s jedinečnou atmosférou, aromaterapií a lehkou meditací vám dá skvělou příležitost nechat svá přání vyplynout na povrch a dát jim jasné a konkrétní obrysy.

A pak už je jen na vás, zda výsledek své vlastní vizualizace budete sdílet s ostatními nebo si ho necháte jen pro sebe. Důležité je, že jste si prožila svůj úspěch alespoň ve svých myšlenkách. Protože tím vaše cesta k naplnění snů začíná.

Nejbližší workshop se koná v sobotu 11. ledna v ACZ Praha<a href="https://dobrisek.webooker.eu/Actions/Register/1316?returnUrl=Actions&amp;tabName=detail">. </a>Další termíny najdete <a href="https://zivotbavi.cz/events/seznam/">zde.</a>

Těším se na vás :-)

Dita Hrudová

&nbsp;

&nbsp;

&nbsp;</div>
      <p style="margin-top:24px"><a class="btn" href="../../blog/">← Zpět na blog</a></p>
    </article>
    
  <footer>
    <div class="inner container">© 2025 Život baví • GitHub Pages</div>
  </footer>
  <script src="../../script.js" defer></script>
</body>
</html>
